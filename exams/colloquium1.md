{% include mathjax %}

### **Запитання на перший колоквіум**

1. Найпростіші неперервні математичні моделі динаміки популяцій.
2. Найпростіші дискретні математичні моделі динаміки популяцій.
3. Модель Леслі вікової структури.
4. Модель Вольтерра. Постановка. Типи стаціонарних точок.
5. Модель Лотки-Вольтерра. Постановка. Типи стаціонарних точок.
6. Класична модель епідемії.
7. Модель епідемії з врахуванням запізнення.
8. Задача про знищення шкідників за скінченний час.
9. Задача про розвиток риби у ставку.
10. Задача про вилов риби у ставку з врахуванням квоти на вилов при $$р = 1/4$$.
11. Задача про вилов риби у ставку з врахуванням квоти на вилов при $$р < 1/4$$.
12. Задача про вилов риби у ставку з врахуванням квоти на вилов при $$р > 1/4$$.
13. Попит та пропозиція. Модель Маршала. Ринкова рівновага.
14. Павутиноподібна модель. Три типи рівноваги ринку.
15. Еластичність попиту та пропозиції. Три типи рівноваги ринку.
16. Еластичність попиту та пропозиції. Виручка продавців.

### _І навіть відповіді!_

1. **Найпростіші неперервні математичні моделі динаміки популяцій.**

   Позначатимемо за $$N$$ чисельність (також _щільність, густина, обсяг, об'єм_ ) популяції.

   Найпростіша модель росту популяції задається рівнянням Бернуллі:
   
   $$
   \frac{\mathrm{d}N}{\mathrm{d}t} = \mu \cdot N
   $$
   
   Її розв'язок при $$N(0) = N_0$$ має вигляд
   
   $$
   N(t) = N_0 \cdot e^{\mu t}.
   $$

   Рівняння Бернуллі &mdash; рівняння природнього росту або занепаду: воно описує розпад радіоактивних речовин, вимирання популяцій (при $$\mu < 0$$, у цьому випадку $$N(t) \to 0$$ при $$t \to \infty$$), розвиток бактерій, і взагалі ріст (при $$\mu > 0$$, у цьому випадку $$N(t) \to \infty$$ при $$t \to \infty$$) багатьох біологічних популяцій на обмеженому проміжку часу. 

   У цьому випадку (при $$\mu > 0$$) такий закон розвитку зазвичай називаються законом Мальтуса, або експоненціального росту. Такий закон гарно підходить для опису популяції що перебуває у (_майже_ ) необмеженому (з точки зору поживності) середовищі.

   Втім, зазвичай у природі $$N(t) \to K = \text{const}$$ при $$t \to \infty$$, тому у розгляд вводяться складніші моделі.

   Так, у 1825-ому році Гемпертц створив наступну модель:

   $$
   \frac{\mathrm{d}N}{\mathrm{d}t} = \mu \cdot \frac{N \cdot \ln \frac{N}{K}}{\ln K}.
   $$

   Її розв'язок при $$N(0) = N_0$$ має вигляд

   $$
   N(t) = K \cdot \left( \frac{N_0}{K} \right)^{\exp\left\{-\frac{N t}{\ln K}\right\}}.
   $$

   Нескладно бачити, що $$N(t) \to K$$ при $$t \to \infty$$.

   Пізніше, у 1838-ому році Верхюльст запропонував наступну модель:
   
   $$
   \frac{\mathrm{d}N}{\mathrm{d}t} = r \cdot N \cdot \left( 1 - \frac{N}{q} \right),
   $$
   
   більше відому як модель логістичного росту. У ній $$r$$ &mdash; коефіцієнт прискорення росту, $$q$$ &mdash; ємність середовища.

   Вона створена з метою врахувати внутрішньо видову конкурецію, тому містить доданок вигляду $$-c \cdot N^2$$ у похідній. 

   Її розв'язок при $$N(0) = N_0$$ має вигляд
   
   $$
   N(t) = \frac{q}{1 - \left(1 - \frac{q}{N_0}\right)\cdot e^{-r t}}.
   $$

   Нескладно бачити, що $$N(t) \to q$$ при $$t \to \infty$$.

2. **Найпростіші дискретні математичні моделі динаміки популяцій.**
   
   Основна ідея полягає у заміні (_потенційно дуже і дуже складного_ ) неперервного рівняння на похідну дискретним за рахунок розгляду похідної як границі скінченних різниць:

   $$
   \frac{\mathrm{d}N}{\mathrm{d}t} = \left. \dot N \right|_{t = i} \approx \frac{1}{\Delta t} \cdot (N_{i - 1} - N_i).
   $$

   Так, якщо у рівнянні логістичного росту покласти $$\Delta = 1$$ то отримаємо так звану модель Ріккера:

   $$
   N_{i + 1} = N_i \cdot \exp\left\{r \cdot \left(1 - \frac{N_i}{q}\right)\right\}.
   $$

   _Не пам'ятаю ким_ була запропонована параметрична модель

   $$
   N_{i + 1} = \frac{\lambda \cdot N_i}{(1 + a \cdot N_i)^b},
   $$

   де параметри $$\lambda$$, $$a$$, $$b$$ визначаються із спостережень.

   У загальному (_розумному_ ) випадку дискретне рівняння має вигляд

   $$
   N_{i + 1} = N_i \cdot F(N_i).
   $$

   Вправа: запишіть дискретний варіант рівняння логістичного росту.

3. **Модель Леслі вікової структури.**

   У деяких популяціях врахування вікової структури популяції має істотне значення. Так, у життєвому циклі кожного організму можна виділити кілька стадій ровитку &mdash; вікових сходинок. 

   Розглядаючи далі деяку популяцію вважатимемо, що вона складається з $$n$$ вікових груп. Спосіб розбиття на вікові групи визначається, як правило, біологічними особливостями організмів та переслідує мету виділення вікових груп з різними ймовірністями виживання та народження ними нових організмів.

   Найпростіша модель, що враховує віковий поділ &mdash; модель Лесті запропонована у 1945-ому році: нехай $$x_i(t)$$, $$i = \overline{1, n}$$ &mdash; чисельність $$i$$-ої вікової групи, чи радше кількість самок $$i$$-ої вікової групи (якщо поділ на статі істотний), тоді $$x = \begin{pmatrix} x_1 & x_2 & \cdots & x_n\end{pmatrix}^T$$ &mdash; вектор вікової структури.

   Припустимо лінійність функцій переходів від однієї вікової групи до наступної і лінійність функції народжуваності, тобто
   
   $$
   \begin{align*}
   b_i(x) &= b_i \cdot x_i, \quad i = \overline{1, n}, \\
   s_i(x) &= s_i \cdot x_i, \quad i = \overline{1, n}.
   \end{align*}
   $$

   Тоді отримаємо наступну дискретну систему яка описує динаміку популяції:

   $$
   \left\{
   \begin{align*}
   x_1(t + 1) &= \sum_{i = 1}^n b_i \cdot x_i, \\
   x_{i + 1}(t) &= s_i \cdot x_i, \quad i = \overline{1, n - 2}, \\
   x_n(t + 1) &= s_{n - 1} \cdot x_{n - 1}(t) + s_n \cdot x_n(t).
   \end{align*}
   \right.
   $$

   У нормальних людей $$b_i \ge 0$$, $$0 \le s_i \le 1$$, часто $$s_n = 0$$.

   Матриця цієї система (також просто матриця Леслі) має вигляд

   $$
   L = \begin{pmatrix}
   b_1 & b_2 & \cdots & b_{n - 1} & b_n \\
   s_1 & 0 & \cdots & 0 & 0 \\
   0 & s_2& \cdots & 0 & 0 \\
   \vdots & \vdots & \ddots & \vdots & \vdots \\
   0 & 0 & \cdots & s_{n - 1} & s_n
   \end{pmatrix}
   $$

   Тоді динаміка системи виписується у вигляді

   $$
   x(t + 1) = L \cdot x(t),
   $$

   а розв'язок цієї системи якщо $$x(0) = x_0$$ має вигляд

   $$
   x(t) = L^t \cdot x_0.
   $$

   Розглянувши характеристичне рівняння цієї матриці, тобто $$p(\lambda) = \det(L - \lambda E) = 0$$ можна побачити що воно має хоча б один дійсний додатний корінь, про це каже одна з варіації теореми Кронекера-Капеллі.

   Найбільший з них, $$\lambda_L$$ &mdash; темп росту популяції, а відповідний йому (як власному числу) власний вектор $$x_L$$ &mdash; вектор стійкої структури популяції, тобто 

   $$
   \frac{x(t)}{\|x(t)\|_1} \xrightarrow[t \to \infty]{} \frac{x_L}{\|x_L\|_1},
   $$

   де ділення на $$\|\cdot\|_1$$ відбувається для переходу до відсоткового складу.

4. **Модель Вольтерра. Постановка. Типи стаціонарних точок.**
   
   Міжвидові стосунки з умовною характеристикою "хижак-жертва" є найістотнішими для функціонування екосистеми. В основу відповідниї модулі покладені ідеалізовані уявлення про характер внутрішніх та міжвидових стосунків у спільності що складається з виду хижак і виду жертва:

   1. За умови відсутності хижака популяція жертви розмножується експоненціально.
   2. За умови відсутності жертв популяція хижаки експоненціально вимирає (від голоду).
   3. Сумарна кількість біомаси жертв, що споживається хижаками за одиницю часу, лінійно залежить від густини популяції жертви та щільності популяції хижака.
   4. Біомаса популяції жертви, що споживається популяцією хижака лінійно перетворюється (з деяким коефіцієнтом) на біомасу хижака.
   5. Будь-які інші фактори, що впливаються на популяції &mdash; відсутні.

   За таких припущень система набуває вигляду

   $$
   \left\{
   \begin{align*}
   \frac{\mathrm{d}x}{\mathrm{d}t} &= \varepsilon_1 \cdot x - \gamma_1 \cdot x \cdot y, \\
   \frac{\mathrm{d}y}{\mathrm{d}t} &= - \varepsilon_2 \cdot y + \gamma_2 \cdot x \cdot y,
   \end{align*}
   \right.
   $$

   де 

   - $$x$$ &mdash; густина популяції жертви;
   - $$y$$ &mdash; густина популяції хижака;
   - $$\varepsilon_1$$ &mdash; швидкість розмноження жертви за відсутності хижака;
   - $$\varepsilon_2$$ &mdash; смертність хижака за відсутності жертви;
   - $$\gamma_1$$ &mdash; питома швидкість споживання популяцією хижака популяції жертви за умови одиничної густини обох популяцій;
   - $$\gamma_2$$ &mdash; коефіцієнт перетворення біомаси жертви, що була спожита хижаком, на його біомасу.

   Стаціонарні точки цієї системи:

   1. $$(x^\star, y^\star) = (0, 0)$$ &mdash; тривільна стаціонарна точка, характеризує вимирання обох попцляцій, очевидно є _сідлом_ ;
   2. $$(x^\star, y^\star) = \left( \frac{\varepsilon_2}{\gamma_2}, \frac{\varepsilon_1}{\gamma_1} \right)$$ &mdash; нетривільна сідлова точка, її детальніше дослідження показує, що вона є _центром_ .

5. **Модель Лотки-Вольтерра. Постановка. Типи стаціонарних точок.**
	
   Ця модель уточнює модель Вольтерри шляхом врахування внутрішньовидової конкуренції серед жертв. За таких припущень система набуває вигляду

   $$
   \left\{
   \begin{align*}
   \frac{\mathrm{d}x}{\mathrm{d}t} &= \varepsilon_1 \cdot x - \gamma_1 \cdot x \cdot y - \beta_1 \cdot x^2, \\
   \frac{\mathrm{d}y}{\mathrm{d}t} &= - \varepsilon_2 \cdot y + \gamma_2 \cdot x \cdot y,
   \end{align*}
   \right.
   $$

   де $$\beta_1$$ &mdash; коефіцієнт внутрішньовидової взаємодії (_конкуренції_ ) серед жертв.

   Стаціонарні точки цієї системи:

   1. $$(x^\star, y^\star) = (0, 0)$$ &mdash; тривільна стаціонарна точка, характеризує вимирання обох попцляцій, _сідло_ ;
   2. $$(x^\star, y^\star) = \left( \frac{\varepsilon_1}{\beta_1}, 0 \right)$$ &mdash; напівтривільний _стік_ (eng. _sink_ );
   3. $$(x^\star, y^\star) = \left( \frac{\varepsilon_2}{\gamma_2}, \frac{\varepsilon_1 \gamma_2 - \beta_1 \varepsilon_2}{\gamma_1 \gamma_2} \right)$$ &mdash; нетривільна сідлова точка, її детальніше дослідження показує, що вона є _стійким вузлом_ , _виродженим стійким вузлом_ , або _стійким фокусом_ , залежно від значень

   $$
   \lambda_{1, 2} = \frac{1}{2} \left( - \frac{\varepsilon_2 \cdot \beta_1}{\gamma_2} \pm \sqrt{\frac{\varepsilon_2^2 \cdot \beta_1^2}{\gamma_2^2} - 4 \cdot \frac{\varepsilon_1 \cdot \gamma_2 - \beta_1 \cdot \varepsilon_2}{\gamma_2}} \right).
   $$

   Втім, здебільшого інтерес представляє сам факт її стійкості а не спосіб наближення популяцій до стаціонарної точки.

6. **Класична модель епідемії.**

   Однією з найпростіших моделей є модель Кермака-Маккендрика запропонована у 1927-ому році. Вона передбачає наявність трьох груп:

   - $$N_1(t)$$ &mdash; частина населення що відкрита до сприйняття захворювання;
   - $$N_2(t)$$ &mdash; частина населення що вже заражена;
   - $$N_3(t)$$ &mdash; частина населення що не сприймає захворювання (має імунітет).

   Система що описує цю модель має вигляд:

   $$
   \left\{
   \begin{align*}
   \frac{\mathrm{d}N_1}{\mathrm{d}t} &= - N_1 \cdot N_2, \\
   \frac{\mathrm{d}N_2}{\mathrm{d}t} &= - N_2 \cdot (1 - N_1), \\
   \frac{\mathrm{d}N_3}{\mathrm{d}t} &= N_2.
   \end{align*}
   \right.
   $$

   Для простоти коефіцієнт пропорційності покладений рівним одиниці, тобто популяція не росте протягом епідемії ($$\dot N_1 + \dot N_2 + \dot N_3 = 0$$, звідки $$N_1 + N_2 + N_3 = C = \text{const}$$), що справді так у реальності, бо епідемії розгортаються значно швидше ніж відбувається (_суттєвий_ ) ріст населення.

   Така модель описує ситуацію у якій все населення з часом перехворіє і набуде імунітет.

   Вправа: намалюйте графіки $$N_i(t)$$ для цієї моделі.

7. **Модель епідемії з врахуванням запізнення.**

   Ускладнимо цю модель, нехай тепер через час $$\tau_1$$ набутий імунітет втрачається і люидна знову починає сприймати хворобу. Також додамо час $$\tau_2$$ інкубаційного періоду, тоді отримємо наступнну систему:

   $$
   \left\{
   \begin{align*}
   \frac{\mathrm{d}N_1}{\mathrm{d}t} &= - N_1(t) \cdot N_2(t - \tau_2) + N_3(t - \tau_1), \\
   \frac{\mathrm{d}N_2}{\mathrm{d}t} &= N_1(t) \cdot N_2 (t - \tau_2) - N_2(t), \\
   \frac{\mathrm{d}N_3}{\mathrm{d}t} &= N_2(t) - N_3(t - \tau_1).
   \end{align*}
   \right.
   $$

   Така модель описує ситуацію у якій відбуваються періодичні спалахи хвороби, тобто, наприклад, грип.

   Вправа: намалюйте графіки $$N_i(t)$$ для цієї моделі.

8. **Задача про знищення шкідників за скінченний час.**

   Як відомо, деякі шкідники (наприклад колорадський жук) розвиваються спонтанно і на малому проміжку часу підпорядковуються законам Мальтуса, тобто

   $$
   \frac{\mathrm{d}N}{\mathrm{d}t} = \mu \cdot N, \quad N(0) = N_0, \quad \mu > 0.
   $$

   Нехай $$u(t) \ge 0$$ &mdash; інтенсивність знищення шкідників, тоді модель процесу керування знищенням хижаків набуває вигляду

   $$
   \dot N = \mu \cdot N - u(t), \quad N(0) = N_0.
   $$

   Її розв'язок має вигляд

   $$
   N(t) = N_0 \cdot e^{\mu t} - \int_0^t u(\tau) \cdot e^{\mu (t - \tau)} \mathrm{d} \tau.
   $$

   Звідси з умови $$N(T) = 0$$ знищення шкідників за скінченний час маємо

   $$
   N_0 = \int_0^T u(\tau) \cdot e^{- \mu \tau} \mathrm{d} \tau.
   $$

   Як бачимо, внесок умовних "пестицидів" тим вагоміший чим раніше їх застосувати, тобто зі шкідниками потрібно боротися як тільки вони виникають, без зволікань.

9. **Задача про розвиток риби у ставку.**

   Розглянемо ізольовану популяцію риби у ставку що підпорядковується логістичному рівнянню:

   $$
   \dot n = n \cdot (1 - n), \quad n(0) = n_0.
   $$

   Його так звані "логістичні точки" &mdash; $$0$$ та $$1$$, а його розв'язок має вигляд

   $$
   n(t) = \frac{1}{1 - \left(1 - \frac{1}{n_0}\right) \cdot e^{-t}}, \quad n_0 \ne 0,
   $$

   і при $$t \to \infty$$ маємо $$n(t) \to 1$$.

   Але на практиці популяції рідко бувають ізольованими, тим більше риба у ставку. Здебільшого рибу вирощують на продаж, тобто є певна квота $$p$$ на вилов риби, $$p > 0$$. Що ж станеться тоді з популяцією риби?

10. Задача про вилов риби у ставку з врахуванням квоти на вилов при $$р = 1/4$$.
11. Задача про вилов риби у ставку з врахуванням квоти на вилов при $$р < 1/4$$.
12. Задача про вилов риби у ставку з врахуванням квоти на вилов при $$р > 1/4$$.
13. Попит та пропозиція. Модель Маршала. Ринкова рівновага.
14. Павутиноподібна модель. Три типи рівноваги ринку.
15. Еластичність попиту та пропозиції. Три типи рівноваги ринку.
16. Еластичність попиту та пропозиції. Виручка продавців.
